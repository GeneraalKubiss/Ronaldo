<!DOCTYPE html>
<html lang="en">
<head>
    <meta charset="UTF-8">
    <title>Úspěchy</title>
    <link rel="stylesheet" href="styles.css">
</head>
<body>
    <header>
        <nav class="navigation-menu">
            <ul class="nav-links">
                <li class="nav-link"><a href="Uvod.html">Úvod</a></li>
                <li class="nav-link" id="current">Životopis</li>
                <li class="nav-link"><a href="Uspechy.html">Úspěchy</a></li>
                <li class="nav-link"><a href="Zajimavosti.html">Zajímavosti</a></li>
            </ul>
        </nav>
    </header>
    <section>
    <h2>Cristiano Ronaldo dos Santos Aveiro</h2>
    <p>Je portugalský fotbalista, útočník saúdskoarabského klubu Al-Nassr FC a kapitán portugalské reprezentance, s níž
    vyhrál Mistrovství Evropy 2016 a premiérový ročník Ligy národů 2018/2019. Profesionální kariéru započal ve Sportingu
    Lisabon, mezi roky 2003 až 2009 hrál za anglický Manchester United. Odtud přestoupil do španělského Realu Madrid za
    onehdy rekordní částku 80 milionů liber. Od roku 2018 nastupoval za italský klub Juventus FC. V roce 2021 se vrátil
    do Manchesteru United a na konci roku 2022 přestoupil do saúdskoarabského týmu An-Nassr FC. Jedná se o komplexního
    hráče považovaného za jednoho z nejlepších fotbalistů světa. V průběhu kariéry získal Zlatý míč (2008, 2016, 2017) i
    Zlatý míč FIFA (2013, 2014). Za rok 2009 vyhrál cenu Ference Puskáse o nejhezčí gól roku. Začátkem prosince 2020
    vstřelil 750. gól ve své kariéře. S více než 820 vstřelenými brankami vede historickou statistiku nejlepších
    střelců. V průběhu profesionální kariéry odehrál více než 1 100 soutěžních zápasů. V květnu 2018 se stal prvním
    fotbalistou s pěti triumfy v novodobé éře Ligy mistrů UEFA, jejíž hlavní fáze se účastnil mezi lety 2003–2022. Se
    140 góly je nejlepším střelcem této vrcholné evropské soutěže klubů. V sedmi ročnících Ligy mistrů nastřílel
    nejvyšší počet branek (jednou se dvěma dalšími hráči). V roce 2014 vystřídal Pauletu v roli nejlepšího střelce
    portugalské reprezentace. Na vítězném Euru 2016 dorovnal Francouze Platiniho v počtu gólů na evropských turnajích a
    překonal jej na Euru 2020. Po tomto turnaji měl na kontě 14 gólů napříč pěti evropskými turnaji. V listopadu 2020 se
    stal prvním Evropanem, který dokázal nastřílet 100 a více gólů a jediným hráčem s více góly na reprezentační úrovni
    zůstával na začátku roku 2021 bývalý íránský útočník Ali Daeí se 109 trefami. Právě na odloženém Euru 2020 v roce
    2021 dorovnal Ronaldo jeho počin 109 gólů. Na Mistrovství světa 2022 se stal prvním fotbalistou, který skóroval na
    pátém světovém šampionátu. V roce 2020 se stal třetím sportovcem a prvním fotbalistou, který ve své kariéře vydělal
    přes miliardu amerických dolarů.</p>
    </section>
</body>
</html>